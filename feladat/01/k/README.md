 
# Feladat

- A feladat során ahol lehet, dolgozz **referenciákkal**, illetve **konstansokkal**.
- Készíts egy **struktúrát**, amely egy **téglatest alakú doboz** adatait tárolja:
  - Doboz neve: szöveg (szóköz nélküli)
  - Szélesség, magasság, hosszúság: előjel nélküli egész értékek
- A struktúra és a lenti függvények legyenek egy `doboz` nevű **névtérben**.  
  A megfelelő `using` deklarációkkal biztosítsd, hogy a `main`-ben lévő kódok működjenek.
- Kérd be, hogy **hány doboz** adatait tárolja a program. Foglalj helyet a megfelelő számú doboznak.
- Olvasd be a **dobozok adatait**.
- Készíts egy függvényt, amely megkapja a dobozok tömbjét, és **megjeleníti a tartalmát**.  
  Jelenítsd meg a dobozok adatait a függvény meghívásával.
- Készíts egy függvényt, amely megkap egy dobozt, és **kiírja a felszínét és a térfogatát**.
- Készíts egy függvényt, amely megkapja a dobozok tömbjét, illetve egy egész számot.  
  A függvény foglalja újra a tömböt úgy, hogy **megnöveli a méretét a megadott számmal**.  
  Kérj be egy számot, és növeld meg a tömb méretét a függvény segítségével.
- Olvasd be a tömb új elemeinek értékeit, majd **jelenítsd meg a teljes tömböt**.
- Készíts egy függvényt, amely megkap **két dobozt**.  
  A függvény határozza meg, hogy **bármelyik doboz belefér-e a másikba**  
  (a dobozokat nem forgatjuk el), és ezt adja vissza egy **logikai értékként**.
- Az előbbi függvénynek legyen egy **másik verziója**, ami csak **egy dobozt** kap meg,  
  valamint mellé egy-egy **szélesség, magasság, és hosszúság** értéket.  
  A függvény adja vissza, hogy a doboz belefér-e **elforgatás nélkül**  
  a három méret által definiált helybe.
- Készíts egy függvényt, amely megkap egy dobozt, és azt **elforgatja**.  
  A forgatás most **fix módon történik**: a szélesség, magasság, és hosszúság adatokat megcseréli.  
  *(Egy 20x30x40 méretű dobozból 30x40x20 méretű doboz lesz.)*
- **Szabadítsd fel** a lefoglalt memóriát.
 
 