 Elképzelhető, hogy a feladatok által kért függvényeken kívül mást is kell készíteni, hogy egy-egy feladat megoldható legyen. 

Készíts egy Tarolo osztályt, amely egész számokat tárol, előre meg nem határozott mennyiségben. 

Az osztály legyen egy EpicToolbox névtérben. 

Az osztálynak két konstruktora legyen. Az egyik várjon egy számot, hozza létre a belső tömböt ekkora mérettel, és töltse fel 1,2,3,... értékekkel. A másik ne várjon paramétert, hanem olvassa be a tömb méretét, hozza létre a tömböt, majd olvassa be az elemeit is. Az osztály destruktora szabadítsa fel a tömböt. Legyen az osztálynak egy kiir függvénye, amely megjeleníti az eltárolt számokat. Készíts az osztályba egy hozzaad függvény is, amely megkap egy számot. A belső tömb méretét megnöveli eggyel, hogy az új érték elférjen benne, és a végére hozzá is teszi ezt az értéket. Készíts egy atlag függvényt az osztályba, amely visszaadja a tárolt számok átlagát. A main függvényben hozz létre egy-egy Tarolo típusú objektumot mindkét konstruktort használva. Mindkettőt töltsd fel értékekkel, majd jelenítsd is meg. A main.cpp-ben legyen egy kisebbTarolo függvény, ami megkap két Tarolo típusú objektumot. A függvény visszatér 1-gyel, ha az másodiknak van kevesebb eleme, -1-gyel, ha az elsőnek, és 0val, ha ugyanannyi elemük van. A függvényhez szükség lesz a Tarolo osztály megfelelő kiegészítésére. o A main függvényben hívd meg ezt a függvényt a kettő létrehozott tárolóra, és jelenítsd meg az eredményt. A Tarolo osztálynak legyen egy tartomany metódusa, amely visszaadja a legnagyobb és legkisebb tárolt érték különbségét. A függvényt hívd is meg a main-ben. A Tarolo osztálynak legyen egy rendez metódusa, amely paraméterben egy logikai értéket vár. A függvény rendezze sorba a tároló elemeit, ha a paraméter értéke igaz, akkor növekvő sorrendbe, ha hamis, akkor csökkenőbe. A függvényt hívd is meg a main-ben. A Tarolo osztálynak legyen egy hozzafuz metódusa is, amely paraméterben egy másik Tarolo objektumot kap. A metódus fűzze hozzá a paraméterben kapott tároló elemeit az aktuálishoz, a sorrendet megtartva. A függvényt hívd is meg a main-ben. 
